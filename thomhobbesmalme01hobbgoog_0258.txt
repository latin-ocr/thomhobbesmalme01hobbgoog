un NATURA ansts. 247

ea natura praeditis, ut pondere incumbentis atmos-
phaerae compressae conentur quantum possunt con-
tranitendo simulatque corpuscula illa removentur,
vel quacunque de causa cedunt, sese a compres-
sione liberare. Intelligetur autem melius id quod
dicimus, si concipias aerem hunc prope terram
quasi cumulum esse corpusculorum, quae alia aliis
superjacentis lanam referunt, cujus pili exiles et
flexibiles veluti totidem elastra tum facile flecti et
convolvi possunt, tum etiam perpetuo conantur
sese extendere et restituere. Veluti si quis lanam
manu undiquaque comprimeret, unumquodque
tamen filum ejus potentiasive principio praeditum
est sui dilatativo, cujus virtute, laxata manu, lana
spontaneo motu se distendit et restituit. Atque
per partium aeris vim hanc clasticam, plurimorum
circa vacuum et naturam aeris phaenomenon non
est difficilis explicatio. Alter modus est-

A. Differatur paululum ille alter modus. Interea
quaero a te, nonne omnis hypotheseos lex haec est,
ut quae supponuntur omnia debeant esse sua natura
possibilia, id est, cogitabilia?

B. Omnino. Et quae hic supponitur vis, qua
pressa se restituunt, facile quidem cum in multis
rebus conspici, tum in aere concipi facillime potest.

Α. Ηοθ quidem verum est. Nam videmus lami-
nam chalybeam balistae tensae, per vim illam sive
principium restitutionis, simul ac sublatum est im·
pedimentum, velocissimo motu redire ad consuetam
rectitudinem. Credere tamen non possum philo·

sophum fuisse illum, qui balistae, aut arcus, aut
cujuscunque machinae elasticae, experimentum ex-
hibuit primus. Philosophi est talium rerum causas
vel veras, vel saltem probabiles invenire. Quam

 

