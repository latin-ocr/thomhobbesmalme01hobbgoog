oa Narona annm. ⁴ 273

locum in mundo pleno nullum habens quo se reci·
piat, suctorem rursus ad cylindri summitatem im·
pellet, propter eandem causam quae effecit ut suctor
paulo ante impulerit aerem.

B. Verisimile est. Caetera experimenta ma-
chinae, qui videntur ad easdem hypotheses tuas non
difficulter reduci posse, praeteribo.

A. Fateris ergo nihil hactenus a collegis tuis pro·
motam esse scientiam causarum naturalium, nisi
quod unus eorum machinam inveneritque motus
excitari aeris possit talis, ut partes sphaerae simul
undiquaque tendant ad centrum, et ut hypotheses
Hobbianae, ante quidem satis probabiles hinc red-
dantur probabiliores,

B. Nec fateri pudet; nam est aliquid prodire
tenuS, sinon datur ultra.

A. Quid tenus? Quorsum autem tantus appa·
ratus et sumptus machinarum factu difficilium, ut
eatenus tantum prodiretis qnantum ante prodierat
Hobbius? Cur non inde potius incepistis, ubi ille
desiit? Cur principiis ab eo positis non estis usi?
Cumque Aristoteles recte dixisset, ignorato motu
ignorari naturum, quomodo tantum in vos susci-
pere onus ausi estis, et erigere hominum doctissi-
mornm, non modo nostratium sedetiam exterorum,
expectationem promovendae physicae, qui doctrinam
de motu universalem et abstracte (quod facile et
mathematicum erat) nondum statuistis? Ad causas
autem propter quas proficere ne paululum quidem
potuistis, nec poteritis, accedunt etiam aliae: ut
odium Hobbii, quia nimium libere scripserat de
Academiis veritatem: (nam ex eo tempore irati
physici et mathematici veritatem ab eo venientem
non recepturos se palam professi sunt: “ doctri·

von.1v. Τ

 

