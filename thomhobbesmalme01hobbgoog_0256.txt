nn aarum rums. 245

nem non capio inter fluida et non fluida, quam
sumitis a magnitudine partium3 nam si caperem,
ruina illa, sive rudera illa, quae jacent in ecclesia
Paulina, mihi dicenda essent fluida. Sin propter
nimiam lapidum magnitudinem fluida illa esse
negaveritis, defini mihi magnitudinem illam, quam
habens pars ruentis muri, propter eam sit dicenda
fluida. Tu vero, qui divisibilitatem infinitam non
capis, dic mihi quae tibi apparet causa, quare Deo
omnipotenti difficilius esse putem creare corpus
fluidum, et cujus partes actu diffluant, omni data
atomo minus, quam creare oceanum. ltaque 'de-
sperare me facis omnem conventus vestri fructum,
dicendo quod putant aerem, aquam, et caetera
fluida constare ex non fluidis: tanquam si murum,
cujus ruentes lapides aliquousque discurrent, dice-
rent esse fluidum. Si sic loquendum est, nihil non
est fluidum. Nam etiam marmor comminui potest
in partes omni atomo Epicureana minores.

B. Si tibi id concessero, quid sequitur?

A. Sequitur hoc, utnon necesse sit locum, qui
asuctore revulso relictus est, esse vacuum. Nam
dum suctor retrahitur, quanto relictus loeus major
fit, tanto minus loci relinquitur aeri externo, qui
retrusus a suctore moto versus externa, proximum
sibi aerem similiter movet, et hic alium, et sic con-
tinue: ita ut necesse sit aerem taudem compelli in
locum desertum a suctore‚ et intrare inter superfi-
ciem suctoris convexam et cylindri concavam.
Supposito enim aeris partes esse infinite subtiles,
impossibile estut via illa, qua retrahitur suctor‚
illae non se insinuent. Primo enim, contactus
superficierum istarum per omnia puncta perfectus
esse non potest, quia ipsae superficies fieri infinite

 

